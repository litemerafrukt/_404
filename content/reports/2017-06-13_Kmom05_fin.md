### Gick det bra att komma igång med det vi kallar programmering av databas, med transaktioner, lagrade procedurer, triggers, funktioner?
Det var inga problem att komma igång med SQL-programmering. Dels var artiklarna bra och dels var det inga svårare saker vi skulle göra.

### Hur är din syn på att programmera på detta viset i databasen?
Jag tror att det är ett bra verktyg att ha i sitt verktygsbälte. Övningen i att programmera databasen gav dessutom nya generella kunskaper i SQL vilket kändes väldigt nyttigt.

Samtidigt känns det som att gå bakåt i tiden att programmera direkt i databasen.  Att till exempel anropa en procedur i databasen från PHP ger ingen ordentlig feedback. Om jag vill kontrollera att saker hände på det sätt som var tänkt måste jag ändå gå in och kontrollera i databasen. Vad jag har sett av frågor och funderingar på gitter och forum kan det dessutom vara svårt att felsöka när saker inte fungerar som tänkt.

Det kan också bli en uppdelning av "business logic" mellan PHP-koden och databasen som kan införa oönskad och onödig komplexitet.

Som övning tycker jag att det är lysande att göra en del programmering i databasen. Som aspirerande utvecklare av webb-appar tror jag att inte att jag kommer att välja att programmera speciellt mycket i databasen utan istället lägga logiken i PHP, Python eller vad det nu råkar vara för språk appen ska skrivas i.

### Några reflektioner kring din kod för backenden till webbshopen?
Ytterligare ett kursmoment med CRUD. Min främsta reflektion är hur lika mina klasser för de olika CRUD-momenten i kursen är. Klasserna består av små metoder med i stort sett samma tre rader, ett sql-statement, `prepare()` och `execute()` och returnerande av resultat i varierande former. Klasserna är okomplicerade att använda men riskerar att växa ur phpmd:s begränsning på 10 publika metoder.

Min känsla är att det måste finnas ett bättre sätt. Att det saknas en abstraktion någonstans. CRUD är väl webbutveklarens "bread and butter"? CRUD måste vara löst på något bättre sätt vid det här laget.

Vad gäller min SQL-kod blev jag speciellt nöjd med min hantering av lager och virtuellt lager. Det faktiska lagersaldot ändras inte innan en order verkligen läggs men via vyer kan man få ett "virtuellt" lagersaldo där de varor som ligger i varukorgar är borträknade. Detta för att kunna presentera ett riktigt nu-värde för lagersaldot för en potentiell kund men ändå inte räkna ner det verkliga lagersaldot innan en kund har bestämt sig för att ändra sin varukorg till en order.

### Något du vill säga om koden generellt i och kring Anax Lite?
Jag har tittat en del på koden bakom Anax Lite och har gjort en del egna förändring. För tillfället håller jag på att förändra en del i Url-modulen. Jag tycker att det är riktigt kul att pilla i det som händer i "bakgrunden" och hoppas kunna bidra till utvecklingen av Anax.

Som ramverk betraktat tycker jag att Anax ännu så länge saknar en del. Till exempel att snabbt kunna sätta upp en webbsajt med hjälp av Anax Lite. Det är för omständigt att gå igenom hela proceduren från kmom01 innan man kan börja göra det man egentligen ska göra. Då finns det mognare alternativ. Den akuta bristen på dokumentation gör också att Anax faller bort som val av ramverk när jag gör något litet projekt.

Att Anax är uppbyggt av moduler som vi själv satt ihop har i och för sig varit en väg in för mitt intresse av att själv titta på, och modifiera i Anax-modulerna. Det inspirerar både till att fundera över konstruerandet av egna moduler och modifierandet av befintliga.

### Övrigt
[Webbshoppens SQL-dokumentation](http://www.student.bth.se/~anng15/dbwebb-kurser/oophp/me/anax-lite/htdocs/blog/webbshop-sql-dokumentation)

Webbshoppen finns under användarens meny intill övriga CRUD-uppgifter om användaren är inloggad med admin-behörighet.